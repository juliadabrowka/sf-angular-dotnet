<div class="content article-content">
  <img [src]="'assets/wyprawy-dla-kobiet.jpg'" alt="">
  <sf-page-title-framed
    [sfTitle]="title"
  ></sf-page-title-framed>
</div>
<div class="credo-wrapper">
  <div class="line">
    <nz-divider [nzType]="'vertical'"></nz-divider>
  </div>
  <div class="credo-inner">
    <div class="credo-content">
      <div class="credo-title">
        Aktywne wyprawy rowerowe i z plecakiem, dla KOBIET. <br>
        Projekt Superfemka narodził się z miłości do naturalnych smaków świata…
      </div>
      <div class="credo">
        Ponad dziesięć lat temu stworzyłam niszowy projekt wyjazdów dla KOBIET. Nieoczywisty styl z fantazją, oraz motor
        napędowy naszych wypraw. Misją Superfemki jest doświadczanie, bycie blisko natury, tradycji, ludzi i lokalnego
        życia. Podróżujemy w małych kameralnych grupach (max 8 kobiet), nasze projekty są odważne, niszowe i wychodzą
        poza ramy tradycyjnych sztampowych produkcji. Każdy projekt przygotowywany jest ze szczególną starannością,
        odpowiednią i mądrą logistyką, oraz wyniuchanymi atrakcjami, które są w zasiegu małych grup. Nasze wyjazdy
        charakteryzuje trampingowy, naturalny styl. Nie oznacza to, że serwujemy go ‚po taniości‚ Wręcz przeciwnie –
        lubimy JAKOŚĆ – STYL – KLIMAT. Nasze projekty są unikalne, niepowtarzalne. Każdy jest inny – stworzony z ogromym
        zaangażowaniem. Jednym słowem dopieszczony. Dopieszczone jesteście również WY – podróżniczki, bo ważne jest dla
        nas, byście czuły sie zaopiekowane. Od początku do końca waszej podróży. Pomagamy we wszystkim, zawsze można do
        nas zadzwonić, podpytać – doradzić się. Zależy nam również by wasze wybory były celne, by uszyte na miarę
        projekty Superfemki były właśnie TYM czego w podróży szukacie. Nie robimy nic na siłę, nie namawiamy. Mówimy i
        pokazujemy wprost jak jest. Każda chęć uczestnictwa w projekcie, jest poprzedzona rozmową i wspólną decyzją,
        ponieważ to nie są projekty dla wszystkich. Specyfika wypraw rowerowych, oraz z plecakiem jest innego kalibru,
        bywa również odkrywcza. Zależy nam, aby docierać do pięknych i nieoczywistych miejsc, ukrytych gdzieś głeboko, a
        dotarcie do nich wymaga czasem większego trudu i gimnastyki.

        Ogromną wagę przywiązujemy do miejsc zawkaterowania, pod każdym względem. Szukamy miejsc wyjątkowych,
        kameralnych, czystych, z klimatem, duszą, tradycyjnych – które często są atrakcją samą w sobie. W Japonii, wiele
        takich miejsc nie ma w ogóle na mapie, a jeśli są, to jedyna opcja by tam spać to rezerwacja telefoniczna, w
        języku japońskim.

        Jedzenie to również ważny element naszych podróży. Uwielbiamy smakować i poznawać kulturę jedzenia w danym
        kraju, tym bardziej w Japonii. To, co oferuje ten kraj i jego kulinarne możliwości, to jak podróż przez
        najlepsze smaki świata. Znamy fajne miejscówki, ciekawe adresy – ukryte gdzieś przed turystami, albo takie mikro
        skarby, które mają tylko siedem krzesł i one czekają na nas…
      </div>
    </div>
  </div>
</div>
